---
layout      : default
title       : "AppsForGhent 2017 editie is voorbij en de prijzen? Hebben we er?"
title_long  : "Welcome to Jekyll!"
description : "Op zaterdag 18 maart 2017 vond de 7de editie van Apps For Ghent plaats in de nieuwe stadsbibliotheek, De Krook. Maar liefst 120 mensen trokken naar de Hackathon om hun eigen sporttoepassing of –idee uit te werken."
keywords    : ghent apps media development
date        : 2017-03-20 20:16:01 +0100
categories  : hackathon
thumbnail_url: appsforghent_ed7_1.jpg
excerpt_separator: <!--more-->
---

Op zaterdag 18 maart 2017 vond de 7de editie van Apps For Ghent plaats in de nieuwe stadsbibliotheek, De Krook. Maar liefst 120 mensen trokken naar de Hackathon om hun eigen sporttoepassing of –idee uit te werken. 
<!--more-->
Elk groepje kreeg 5 uur de tijd om een applicatie te ontwerpen, die ze na afloop voorstelden aan de 25-koppige jury.

Tal van activiteiten vonden plaats tijdens Apps For Ghent. Zo kon je aan de slag met open data van de Stad Gent om een applicatie rond sport uit te werken. Ook was er de mogelijkheid om lezingen bij te wonen of deel te nemen aan een LEGO-workshop. Hierdoor zakten coders, designers maar ook sportievelingen, bedrijven en burgers af naar De Krook.

Vier teams konden de strenge selectie overleven en gingen naar huis met enkele mooie prijzen. Zes van de acht prijzen gingen naar (oud-)studenten MMP. Concreet gingen de A4G-Awards van 2017 naar 3 teams uit GDM, meer bepaald uit de specialisatie **New Media Development**.

De winnaars?
------------

Team **proDEV4Life** kaapte maar liefst 3 awards mee naar huis. Met hun app **Digibesitamagotchiwars** wonnen ze de award voor het beste **sportconcept**, beste **showcase** en beste **technische** concept. In de app kan je een avatar voeden door aan sport te doen. Beweeg je te weinig? Dan gaat je tamagotchi dood! Alumni: Jeroen Knockaert, Wesley Vanbrabant, Maxim Vanhove en Pieter-Jan Beeckman (extern: Rens Bultynck, Rafael Hautekiet). Bekijk de [presentatie](https://drive.google.com/file/d/0B3SMC7ON0MS6WVZWQVhVNjZHOVk/view).
 
Team **NMD4Life** ontwierp de **Krookie**-app en stal de harten van de kinderjury. De app ambieert een **zoektocht naar boeken in de bib** (Krook) via **Beacons**, **RFIDs** en andere **sensoren**. De positie of plaats van een gebruiker (bepaald door de sensoren) geeft aan of hij dichtbij (warm) of veraf (koud) van een boek of ander medium verwijderd is. Een gevonden item wordt vervolgens ingecheckt m.b.v. RFID. De gebruiker kan hierna de cover liken of disliken, waardoor het al dan niet aan de persoonlijk verlanglijstje wordt toegevoegd. Het team ging naar huis met de award voor meest **kindvriendelijke applicatie** en ook mochten ze de studenten-award in ontvangst nemen. Studenten: Niels Cappelle, Daan Meert, Thomas Copein, Adriaan Gilbert en Brent De Roeck.
 
Het laatste team dat met een prijs naar huis ging was team **Supertof**. Ze kregen de award voor meest **nutteloze app** door hun **bierun applicatie**. Door je gewicht in te geven berekent het systeem hoeveel meter je moet lopen om de calorieën van een pintje (111 cal) te verbranden. De looproute wordt zodanig bepaald dat je steeds eindigt bij een volgende café waar je terug een pintje kan nuttigen. Erg... handig. Studenten: Jef Roosens, Shaun Janssens, Matthias Seghers en Stijn Meersschaert (extern: Pieter Van Molle). Bekijk de [presentatie](https://drive.google.com/file/d/0B4MYbP3r1P8cEFqdGFsUWxBcXc/view).  
 
Deze teams waren echter niet de enige die hun kans waagden op AppsForGhent. Maar liefst 11 groepen met o.m. Odisee, HoGent, Howest en enkele bedrijfsgroepjes, gingen aan de slag en ontwierpen een applicatie... maar GDM stak er wel met kop en schouder bovenuit. 
 
Proficiat aan onze studenten en de coaches Philippe De Pauw - Waterschoot en Stijn Anseel!